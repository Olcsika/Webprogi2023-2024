Egy tepsit kenj ki vékonyan olajjal. A krumplit hámozd meg, kockázd fel, és egyengesd el a tepsiben. Tedd a tetejére a felkockázott húst. Oszd el rajta a megpucolt, de egészben hagyott fokhagymagerezdeket, a felszeletelt hagymát, paprikát és paradicsomot.

Egy kis tálban keverj el egy kiskanál sót és borsot a pirospaprikával, az olívaolajjal, a sűrített paradicsommal, és öntsd fel vízzel. Ezt a keveréket öntsd a tepsiben várakozó hús és krumpli alá. Szórd meg a tetejét reszelt sajttal. A bacont szeleteld fel, és rakd ki vele a sajt tetejét. Takard le alufóliával, és told 200 fokos sütőbe. Egy óra múlva ellenőrizd, megpuhult-e a hús és a krumpli, ha nem, még tedd vissza egy rövid időre.